<b>I Maya<b>

I Maya abitavano la penisola dello Yucatan, che si estende nei moderni stati dell'Honduras e del Guatemala. La loro origine risale probabilmente al secondo millennio avanti Cristo, ma l'apice della loro civiltà fu raggiunto tra il 600 e il 900 d.C. Vivevano in territori che non favorivano le attività agricole ed eressero monumenti ed edifici di culto straordinariamente simili a quelli dell'Antico Egitto. Le dimensioni di queste costruzioni risultano tanto più sorprendenti se si considera che la loro religione era relativamente primitiva. Nonostante i risultati impressionanti, anche l'architettura maya era piuttosto arretrata, se paragonata a quelle ben più avanzate che si affermarono nella stessa epoca in altre parti del mondo. Conoscevano la scrittura e la loro lingua non è tuttora stata del tutto decifrata. Solo tre testi maya sono sopravvissuti e giunti fino a noi, innumerevoli altri testi vennero distrutti dagli Europei nel timore che potessero contenere eresie.

I Maya erano molto competenti in matematica e astronomia. La comprensione e la previsione del moto delle stelle e dei pianeti era fondamentale per il calcolo del loro calendario e per la datazione delle principali cerimonie religiose. Vivevano in piccoli villaggi rurali, di cui non è rimasta traccia, che si riunivano ai centri principali in occasione di eventi importanti. La nobiltà guerriera e i sacerdoti detenevano il maggior prestigio sociale.

Il declino dei Maya cominciò nel X secolo, forse a causa dei continui terremoti e delle eruzioni vulcaniche che devastavano e rendevano invivibile il loro territorio. Da allora in poi, la maggior parte dei centri di culto rimase abbandonata. Quando un popolo guerriero proveniente dal Messico centrale invase il loro territorio, la civiltà maya si disgregò in piccoli gruppi di villaggi nel cuore della foresta pluviale. L'ultima città cadde per mano degli Spagnoli nel XVII secolo, ma ancora oggi nella penisola dello Yucatan vivono circa due milioni di persone di antica origine maya.


























































