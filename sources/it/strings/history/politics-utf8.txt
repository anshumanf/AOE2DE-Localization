<b>Il nuovo panorama politico<b>

Il sistema governativo e giudiziario dei Romani fu spazzato via insieme a buona parte della loro cultura e le bande di guerra tribali divennero le nuove autorità. I capi, gli uomini più forti, si circondavano di guerrieri che venivano pagati con il bottino depredato. Al diritto romano si sostituì la legge tribale, fondata sulla prova delle armi e sul giuramento di fedeltà. Gradualmente sorsero piccoli regni che, basati sulla lealtà tribale, erano difficili da governare: l'alta percentuale di analfabetismo impediva la formazione di un apparato burocratico statale, le comunicazioni erano scarse, i commerci erano paralizzati, il denaro scarseggiava e l'unica risorsa era l'agricoltura di pura sussistenza. A quel tempo l'esistenza era terribile, violenta e breve, con un'aspettativa di vita che si aggirava sui 30 anni e una mortalità infantile e delle donne partorienti elevatissima.

Ai primissimi albori del Medioevo, il mondo occidentale si presentava così:

*  I Franchi possedevano la quasi totalità della Francia odierna e alcuni territori della Germania lungo il Reno.

*  Gli Ostrogoti occupavano l'Italia settentrionale, la Svizzera e i Balcani.

*  I Visigoti si erano impossessati della Spagna e del Portogallo.
*  I Vandali erano padroni del Nord Africa occidentale, della Sicilia e dell'Italia meridionale.

*  In Germania coesistevano varie tribù germaniche, tra cui i Sassoni e i Longobardi.

*  Gli Anglosassoni erano stanziati in Inghilterra.
*  I Celti dominavano nel Galles, in Irlanda, in Scozia e in Bretagna.
*  I Magiari controllavano l'Ungheria.
*  Gli Slavi occupavano Polonia e Russia occidentale.
*  I Bizantini erano signori della Turchia, della Palestina, dell'Egitto, della Siria e della maggior parte della Balcani, compresa la Grecia.


Nei secoli successivi, si registrarono i seguenti cambiamenti:

*  Vandali: annientati e sostituiti dai Bizantini.

*  Visigoti: distrutti, a vantaggio dei Franchi in Francia e dei musulmani in Spagna e Portogallo.

*  Ostrogoti: attaccati e infine assorbiti dai Longobardi (Italia) e dai Bizantini (Balcani).



L'alto Medioevo copre il periodo che si estende dal 500 all'anno 1000. I tre fattori che diedero gli apporti più significativi per uscire dai cosiddetti secoli bui furono il diffondersi di nuove religioni, il rafforzamento dell'Impero Franco e la minaccia dei Vichinghi.
































