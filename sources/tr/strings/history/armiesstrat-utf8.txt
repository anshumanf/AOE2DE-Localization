<b>Strateji<b>

Orta çağ askeri stratejisi servet için ekonomik temelin kontrolüyle ve bundan dolayı da orduları konuşlandırma becerisiyle ilgiliydi. Dönemin başında bunun anlamı daha çok kırsal kesimi yağmalamak veya savunmaktı. Çünkü bütün servet tarla ve çayırlardan çıkıyordu. Çağ ilerledikçe kasabalar ticaret ve üretimden dolayı servet merkezleri olarak önemli kontrol noktaları haline geldi.

Kaleleri tutmak ve ele geçirmek savaşın temel unsuruydu çünkü kaleler tarım arazilerini koruyordu. Kaledeki savaşçılar yöreyi kontrol ediyordu. Kasabalar büyüdükçe onlar da gelişiyordu. Onları savunmak ve ele geçirmek gitgide kaleler için savaşmaktan daha önemli olmaya başladı.

Kara orduları güçlendirilmiş ana noktaları ele geçirmek ve kırsal kesimi yağmalamak ya da düşmanın böyle bir seferi yönetmesini önlemek için tedbir aldı. Düşman işgallerinin yıkımını sona erdirmek için kıran kırana savaşıldı. Örneğin 1066'daki Hastings Muharebesi'nde Anglo-Saksonlar, Normanların işgalini durdurmak için savaştı. Anglo-Saksonlar kaybetti ve William'ın yönetimindeki Normanlar sonraki birkaç yılı bir fetih seferiyle İngiltere'de denetim oluşturmak için harcadı. 955'teki Lechfeld Savaşı Cermenler ve Doğu'daki Macar baskıncıları arasında geçti. Cermenlerin I. Otto yönetimindeki nihai zaferi Macarlardan gelecek başka işgallere son verdi. Moroların 732'de Charles Martel tarafından mağlup edilmeleri Müslüman baskınlarına ve İspanya'nın dışına genişlemeye son verdi. 

Crécy, Poitiers ve Agincourt savaşlarının hepsi Yüz Yıl Savaşı sırasında İngilizler ve Fransızlar arasında geçen Fransızların İngiliz akınlarını durdurma çabalarıydı. Fransızlar üç savaşı da kaybetti ve İngiliz baskınları devam etti. Ancak bu kez baskınlar İngilizler için kalıcı bir kontrol oluşturmadı ve Fransızlar sonunda savaşı kazandı.

Haçlı Seferleri, bölgenin kontrolünün sağlanabileceği Kutsal Topraklarda güçlü ana noktaları ele geçirmek için yapılan girişimlerdi. Haçlı Seferleri'ndeki savaşlar taraflardan birinin kontrolünü kırmak için verildi. Selahaddin yönetimindeki Sarazenlerin 1187'de Hattin'deki zaferi Kudüs'ün yeniden ele geçirilmesini mümkün kıldı.

