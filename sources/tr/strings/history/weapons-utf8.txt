<b>Orta Çağ Silahları<b>

Orta Çağın büyük bir kısmında silah teknolojileri antik dünyadakilerden çok farklı bir hâl almadı ve ağırlıklı olarak topuz, bıçak, mızrak, balta ve ok çeşitleri kullanıldı. Mızrak kullanan ağır atlılar önemli bir yenilikti. Atlı şövalye, eski uygarlıklardaki herhangi süvariden çok daha etkiliydi. Buna en yakın kadim muadil Büyük İskender'in kraliyet muhafızı süvarisi olabilirdi.

Onuncu yüzyıla kadar Avrupa, silahlar da dâhil birçok alanda eski uygarlıkları geride bırakmıştı. Ağır atlıların gelişmesi onlara karşı savunma yapmak için eş bir yeniliği tetikledi. Bu da şövalyeleri savuşturmak veya onlara girişmek için yeni sırıklı silahlarla sonuçlandı.

Uzun yay ve arbalet Batı'daki yeniliklerdendi. Ancak arbalet antik Çinlilerce de biliniyordu.

Orta Çağların devrim niteliğindeki teknolojisi ise daha sonra ele alınacak olan top ve el silahları gibi barutlu silahların geliştirilmesiydi.
























































