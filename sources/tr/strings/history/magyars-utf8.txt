<b>Macarlar<b>

Macarların kökeni, en az M.Ö. 2000'de İdil Nehri ve Ural Dağları arasındaki bölgede göçebe avcılar olarak yaşadıkları zamana kadar takip edilebilir. M.S. 500'de Orta Avrupa'ya doğru göç etmeye başlamışlardı. 8. yüzyılda, Don nehri yakınlarında bir bölgede yaşadılar ancak 9. yüzyılda bir iç savaşın patlak vermesiyle bugünkü Ukrayna'ya taşındılar. Yaklaşık 896'da başka bir savaş, Bulgar-Bizans savaşı, Macarları bir kez daha göç etmeye zorladı: Liderleri Arpad'ın komutası altında Karpat Havzası'nda yaşayan birkaç Slav topluluğunu fethettiler. Sonunda buraya yerleşip Macaristan Prensliği'ni kurdular. 

Macaristan Prensliği başlangıçta Arpad'ın soyundan gelen, Büyük Prens tarafından hükmedilen bir kabile birliğinden daha fazlasıydı. Kabileleri bir arada tutabilmek için Macarlar 9. ve 10. yüzyıl boyunca Avrupa'nın dört bir yanında baskınlar düzenledi. Kuvvetleri çoğunlukla doğu kökenlerinden miras kalan Asyalıların eğimli yayını kuşanmış hafif süvarilerden oluştu. Macarlar yaylım ateşlerinin ardından gelen hızlı hücumları tercih etti. Lechfeld Savaşı'ndaki (955) Macar yenilgisinden sonra, baskın taktiğini bırakıp bir Batı Avrupalı savaş stilini benimsediler: piyadelerle karışık ağır ve hafif süvariler.

Baskınlarının sona erişi ayrıca siyasi bir zorlukla sonuçlandı: kabileler arasındaki bağlar zayıflıyordu. Burada da, Büyük Prensler, çözümü Batı Avrupa modellerinde aradı. Prens I. Istvan gücü pekiştirerek, devleti yeniden şekillendirerek ve Macaristan'ı Hristiyanlıkla tanıştırarak babasının planını gerçekleştirdi. 1000'de Papa tarafından taç giydirilmesi Macaristan Krallığı'nın kuruluşunu tescilledi. 11. ve 12. yüzyıl boyunca Macaristan daha çok bir Batı Avrupa toplumuna dönüştü. Ancak 13. yüzyılda krallık zorluklar çekti: kral gücünü asillere karşı kaybederken bir Moğol işgali ülkeyi 1241'de yıkıma uğrattı. Ayrıca Arpadların son kralı 1301'de öldü ve bu yedi yıl süren iç savaşlarla sonuçlandı.

Bu yedi yıldan sonra, Anjoulu Charles Robert Macaristan'ın ilk yabancı kralı olarak seçildi. Bu ayrıca krallık için altın çağın başlangıcıydı: kraliyet gücü yeniden kuruldu ve bir fetih politikası Macaristan'ı Avrupa'daki en büyük krallıklardan biri haline getirdi. Bu güç yenilenmesindeki en önemli unsurlardan birisi Macaristan'ın altın madenleri ve para ile yapılan ticaretin büyüyen önemiydi ki kral her ikisinde de tekele sahipti. Bunun ve filizlenen tarımın sonucunda, sığır ve şaraba odaklanan Macaristan geçmiş yüzyılın zorluklarını da atlattı.

Aynı altın çağ sırasında, Türk Osmanlı İmparatorluğu hızla genişliyordu. I. Istvan'ın taç giydirilmesinden beri, Macaristan Krallığı Hristiyan krallıkların en doğusundaydı. Bu olay ile Macarların orta çağ kültürü şekillenmişti: Hristiyanlığın ve Batı Avrupa'nın özellikleri benimsenirken, Avrasya bozkırlarının mirası karanlığa gömüldü. Macaristan, Roma ve Gotik mimarisinin, heykelciliğinin ve resim sanatının hatlarını belirledi. 15. yüzyılda Buda şehri bir Rönesans merkezi haline bile gelmişti. 

Bu yüzden Macaristan Moğollara karşı, daha sonra doğudaki Ruslara, Bizans İmparatorluğu'na ve daha da sonra güneydeki Osmanlı İmparatorluğu'na karşı büyük bir Hristiyan kalesiydi. 1456'da general John Hunyadi, Osmanlılar'ın Avrupa'ya doğru genişlemesini onlarca yıl durduran belirleyici bir savaşı kazandı. Fakat 16. yüzyılda, Macar kalesi sonunda düştü: güney Osmanlı İmparatorluğu'nun eline düşerken, kuzeybatı Habsburg hâkimiyeti altına girdi.




















































