<b>Orta Çağ Savaşları<b>

Orta Çağdaki Avrupa savaşlarında geleneksel ve yaygın anlayış 800 - 1400 yılları arasında atlı şövalyelerin Avrupa savaş meydanlarına hükmettiği yönündeydi. Şövalyeler plaka zırh kuşanıp mızraklar savurup batırarak ve önlerine çıkan tüm piyadeleri yaklaşırken ezip geçerek savaşın sonucunu belirliyorlardı. Piyadeler yeni silahlarla (ateşli silahlar) savaş meydanında yeniden önemli bir rol oluşturup becerilerini (yanaşık mızraklı dizilişleri) canlandırdığında şövalye devri sona erdi. Bu görüş, atlı asilzadelerin ön plana çıktığı ve yaya olarak savaşan sıradan halkın ve köylülerin yok sayıldığı dönemin sınırlı raporlarıyla ve sanat eserleriyle temin edildi. Şövalyelerin egemen olduğu ve savaşın ağırlıklı olarak süvari saldırılarından oluştuğu algısı yanlıştır.

Piyadeler Orta Çağda tüm orduların önemli bir parçasıydı. Yakın dövüşlerde ve menzilli birliklerde (çeşitli yay türleri ve daha sonrasında el silahları) savaştılar. Piyadeler kale ve güçlendirilmiş kasabalara karşı kuşatmada iki taraf için de çok önemliydi.

Orta Çağda savaşa aslında şu veya bu şekilde kuşatmalarla yön veriliyordu. Ordular arasında açık bir alanda savaşlar nadiren meydana geliyordu. Ordular bir nevi satranç oynuyor, önemli kale ve kasabaları almak için hamle yapıyor ve bununla birlikte büyük ve pahalı bir kuvvetin kaybedilebileceği çarpışmalardan kaçınıyorlardı.

Meydan muharebelerinin olduğu bu durumlarda şövalyeler yok edici olabiliyordu. Zırhlı şövalyelerden oluşan azimli bir hücum, güçlü bir kuvvetti. Ancak zaferi bu üç temel ordu parçası olan yakın mesafeli piyadeler, menzilli askerler ve süvarileri birlikte en etkili şekilde kullananın kazanması daha olasıydı. Ayrıca önemli olan, savaşı her daim etkileyen faktörlerdi: arazinin akıllıca kullanılması, askerlerin morali, liderlik, disiplin ve taktikler gibi.
























































