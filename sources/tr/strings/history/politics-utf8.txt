<b>Yeni Siyasi Manzara<b>

Roma hükümeti ve mahkemeleri Roma kültürünün çoğuyla birlikte yok edilmişti. Yeni hükümet, savaş kabilesi gruplarıydı. Güçlü bir lider kendisini, baskınlardan gelen ganimetle ödeme yaptığı sadık savaşçılarla çevreledi. Roma kanununun yerini, düello ile yargılama ya da yeminler etmeye dayalı kabile kanunu aldı. Kabile bağlılıklarına dayanan küçük krallıklar yavaşça yükselmeye başladı ama yönetim zordu çünkü okur yazar devlet görevlisi çok azdı, iletişim zayıftı, ticaret durgundu ve dolaşımda çok az para vardı ya da hiç yoktu. İnsanlar geçimlerini tarımla sağlayıp hayatta kaldılar. O zamanlar hayat kirli, yabani ve kısa olarak betimlenirdi. Çocukların hayatta kalma oranı çok düşük, kadınların doğum esnasında ölme oranı çok yüksekti. Ortalama yaşam süresi beklentisi 30 yıldı.

Karanlık Çağın başlangıcında Avrupalı güçler listesi şöyleydi:

*  Franklar: Modern Fransa'nın çoğunluğu ve Almanya'nın Ren üzerindeki bazı kısımları.

*  Ostrogotlar: Kuzey İtalya, İsviçre ve Balkanlar.

*  Vizigotlar: İspanya ve Portekiz.
*  Vandallar: Kuzey Batı Afrika, Sicilya ve güney İtalya.

*  Saksonlar ve Lombardlar dâhil çeşitli Cermen kabileleri: Almanya.

*  Anglo-Saksonlar: İngiltere.
*  Keltler: Galler, İrlanda, İskoçya ve Britanya.
*  Macarlar: Macaristan.
*  Slavlar: Polonya ve batı Rusya.
*  Bizanslılar: Türkiye, Filistin, Mısır, Suriye ve Yunanistan dâhil olmak üzere Balkanların çoğunluğu.


Sonraki yüzyıllarda liste aşağıdaki değişikliklere uğradı:

*  Vandallar: Bizanslılar tarafından yok edilip yerleri alındı.

*  Vizigotlar: Fransa'da Franklar tarafından, İspanya ve Portekiz'de Müslümanlar tarafından yok edilip yerleri alındı.

*  Ostrogotlar: Lombardlar (İtalya) ve Bizanslılar (Balkanlar) tarafından saldırıya uğradı ve sonunda zapt edildi.



Karanlık Çağın 500 ile 1000 arasındaki yılları kapsadığı düşünülmektedir. Bu dönemi şekillendiren ve göreceli karanlığı sona erdiren en önemli üç kuvvet; yeni dinlerin yayılması, Frank İmparatorluğu'nun yükselişi ve Vikinglerin saldırganlığıydı.
































