<b>İtalyanlar<b>

İtalyanlar, yaklaşık MS 572'den beri sürekli olarak Apenin Yarımadası'na yerleşen millettir. İtalyan Yarımadası, Roma İmparatorluğu için güç merkezi işlevi görse de MS 476'da Roma, Odoacer'in yönetimindeki Cermen kabilelerine yenik düştü. 493'te Bizanslılar (Doğu Romalılar), Ostrogotların kralı Büyük Teoderik'i Odoacer İtalya'sının fethine ikna etmeyi başardılar. Teoderik 526'da öldüğünde yarımada yeniden kargaşa içine girerek 535'te General Flavius Belisarius'un önderliğinde bir Bizans istilasına açık hale geldi. Ancak 572 yılına kadar, bir başka Cermen kabilesi olan Lombardiyalılar bölgeyi istila ettiğinde Bizans yönetimi büyük ölçüde yerinden edilmişti. İtalyan halkı bu sebeple hem Latin milletlerinin hem de Cermen kabilelerinin soyundan olarak tanımlanabilir.

Takip eden yüzyıllarda İtalyanların, yönetimleri genel olarak merkezi bir şehir ve çevre köylerden öteye geçmeyen bağımsız teşebbüslerden oluşan bir seri farklı şehir-devlet oluşturduğu görülmüştür. Kuzey İtalya'da Lombardiyalıları yerinden eden Şarlman'ın Kutsal Roma İmparatorluğu'nun düşüşü, Milan, Cenova, Floransa ve Venedik'in de dâhil olduğu bazı şehir devletlerinin oluşmasıyla sonuçlanan uzun bir istikrarsızlık dönemine yol açtı. Orta İtalya, Roma'daki Papalığın yönetiminde bir nebze daha iyi idare ediyordu. Ancak 962 yılında Papa, I. Alman Otto'yu Kutsal Roma İmparatoru olarak taçlandırdığında hem kuzey hem de orta İtalya, Alman şehir devletlerinin karmaşık ilişkilerine dâhil oldu. Diğer yandan Güney İtalya, on birinci yüzyılda Normanlar bölgeyi istila edip Sicilya Krallığı'nı kurana kadar Lombardiyalıların ve Bizanslıların kontrolünde kaldı. 

Orta Çağın sonlarında İtalyan orduları genel olarak condottieri denilen ve sadakatleri en yüksek ücreti ödeyene verilen paralı askerlerden oluşuyor ve onlar tarafından yönetiliyordu. Devletler arasında çatışmalar genellikle şehir devletlerinin mevcut durumunu korumaya yarıyordu. 16. yüzyıldaki İtalyan Savaşları (veya Rönesans Savaşları) bu çatışmaların zirvesini gördü ve en nihayetinde İtalyan şehir devletlerinin zayıflamasına sebep oldu. 

Deniz savaşları açısından İtalyan donanmaları Avrupa'daki en iyiler arasındaydı. Bölgenin coğrafyası Akdeniz'e hükmetmeyi ticaret ve kültür için çok önemli hale getiriyordu. Venedik ve Cenova etkili şekilde diğer büyük Avrupa devletleri ve Osmanlı İmparatorluğu ile yarışan dikkate değer deniz imparatorlukları oluşturmak için donanmalarını kullandı.

Orta çağda İtalya, antik Roma mimarisi, yükselen teokratik güç ve sanatsal başkaldırının sarhoş edici bir karışımıydı. Katolik Papaların kontrolü altındaki Orta İtalya, Avrupa Hristiyanlık âleminin dini ve siyasi meselelerinde önemli bir rol oynuyordu. Kuzey İtalya'daki Floransa, Orta Çağın sonlarında sanat, müzik ve bilimde büyük ilerlemeler kaydedilen bir dönem olan Rönesans'ın merkezi olarak oldukça önem kazandı. Floransalı Leonardo da Vinci inanılmaz eserler üretmesi ve teknolojinin sınırlarını zorlamasıyla dönemin en önemli kişilerinden biriydi. 

Tüm bunlara rağmen İtalyan şehir devletleri arasında sürekli çatışmalar olması onları yabancıların kontrolüne müsait hale getirdi. Komşularından Fransa, İspanya ve Avusturya'nın İtalya'nın işlerine özellikle karıştığı görüldü. 1861'den sonra Savoylu II. Vittorio Emanuele ve Giuseppe Garibaldi liderliğinde İtalyanlar nihayet bugün de var olan tek bir ulus altında birleşecekti.



















































