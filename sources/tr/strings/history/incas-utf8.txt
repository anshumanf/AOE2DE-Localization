<b>İnkalar<b>

İnkalar, Güney Amerika'daki son büyük Amerika yerlileri imparatorluğunun hükümdarları ve Amerika'nın en büyük Kolomb öncesi devletinin kurucularıydı. Aslen Peru'nun Cusco bölgesinden küçük bir kabile olan İnkalar on beşinci yüzyılın başlarında orta And Dağları'nda büyük bir güç haline gelen bir krallık oluşturdular. 1438'de lideri, büyüyen kültür üstünlüklerinden hoşnut olmayan Chanca Krallığı, güçlerine meydan okudu. İnkalar, Chanca istilasını savuşturdu ve bunun üzerine neredeyse yüz yıl süren devasa kesintisiz bir genişleme dönemine girdiler.

1438'de başarısız olan Chanca istilasının sonucunda Pachacuti İnka tarafından İnka İmparatorluğu kuruldu. Pachacuti, 1410'dan beri İnka hükümdarı olan Kral Viracocha'nın en küçük oğluydu. Viracocha ve görevlendirilen varisi İnka Urqu, Cusco'yu istilanın ortasında bırakıp gittiğinde Pachacuti ve geriye kalan az sayıda asker şehri savundu. Takip eden yıllarda, İnka imparatoru oğlu Topa İnka Yupanqui ile sıkı çalışmalara başlayarak ona savaşın yollarını öğretti ama oğlunun imparatorluk yönetimi anlayışını boşladı. Buna karşılık, Topa Yupanqui çok daha etkili bir askeri lider haline gelerek imparatorluk sınırlarını oldukça genişletti fakat fazla genişleme riskine girdi.

İnka ekonomisi ve toplumu ağırlıklı olarak elitlerin, imparatorluğun varlığını onlara sadakat yemini edenlere dağıttığı piramit yapıda bir güce dayanıyordu. Toplumsal piramidin en altındakilere üç temel kural olan 'Ama Suwa, Ama Llulla, Ama Qella'yı (Çalma, yalan söyleme, tembellik etme) ihlal etmedikleri sürece hayatta kalmalarına ve saldırılardan korunmalarına yetecek kadarı veriliyordu. Dahası İnka İmparatorluğu dünyanın en büyük altın ve gümüş rezervlerinden birinin üzerinde bulunuyordu, bu da onları zamanın en zengin medeniyetlerden biri (belki de en zengini) yapıyordu.

Kaba kuvvet veya yenilikçi teknolojiye bel bağlamak yerine İnka ordusu etkili askeri taktikler, özellikle hızlı ve düzenli saldırılarla ve askerlerini Güney Amerika'nın batısındaki farklı arazilere alıştırarak düşmanlarını gölgede bıraktı. İnkalar, Huanca'lara karşı onları gafil avlamak ve uzun, zor bir çatışmayı önlemek için hızlı askeri saldırılarda bulundu. İnkalar, Kolomb öncesi Amerika'nın en iyi metal işçilerine (ve muhtemelen Avrupalılar gelmeden önce Yeni Dünya'daki en iyi zırhlı askerlere) ev sahipliği yaparak kendini gösteren Chimor İmparatorluğu'na karşı bölgenin çöl arazisini kendi avantajlarına dönüştürerek muazzam Chimor başkenti Chan-Chan'a su sağlayan nehirleri kesti ve onu teslim olmaya zorladı. 

İnka ordusu genişlerken fethettikleri farklı medeniyetlerden oluşuyordu ve bu medeniyetlerin her biri savaşa kendi silah ve becerilerini getiriyordu. Bu yüzden Amazon okçuları, And sapancıları, Chimor gürzcüleri, Cañari mızraklıları ve Aymara kılıçlılarıyla donanmış ve hepsini İnka elitlerinin yönettiği İnka imparatorluk ordusunu görmek sıra dışı değildi. İnka donanması askeri bir boyutta yer almıyordu fakat efsanelere göre gemileri Pasifik Okyanusu'nda ilerleyebilirdi ve arkeolojik kanıtlar And medeniyetlerinin hayatta kalmak için ağırlıklı olarak denize bağlı olduklarını gösteriyor. Son araştırmalar da İnka İmparatorluğu'nun en kuzeydeki eyaletlerinin Mezoamerika ile ticaret yaptıklarını ortaya koyuyor.

1527'de, İmparator Huayna Capac'ın sağladığı uzun bir görece barış ve refah dönemi, Huayna'nın İnkalarca bilinmeyen çiçek hastalığı yüzünden aniden ölmesiyle sona erdi. Çiçek ve diğer Avrupa hastalıkları İnka İmparatorluğu'nu yerel halkın büyük çoğunluğunu öldürerek harap etti. 1529'da resmen lidersiz olan imparatorluk, Huayna Capac'ın oğulları prens Huascar ve üvey kardeşi Atahualpa devletin kontrolü için savaşırken, iç savaşa girdi. Bu kaos arasında Francisco Pizarro ve İspanya'dan bir grup fatih, İnkaların efsanevi zenginliğini elde etme niyetiyle Peru kıyılarına ulaştı.

1533'te muzaffer Atahualpa, Pizarro tarafından yakalanıp iki oda dolusu altın ve gümüş fidyesi ödenmesine rağmen idam edildiğinde İnka İmparatorluğu'nun varlığı sona erdi. İspanyollar fethedilen İnka İmparatorluğu'nun halklarıyla (özellikle Huanca) müttefik olmak için hain diplomasisi kullandı. Onlar da karşılığında İspanyollara İnkaları alt edebilmek için ihtiyaçları olan kuvvetleri sağladı. Ancak İnka medeniyeti, İspanyol fatihleri arasında süren iç çekişmelerden yararlanarak 1572'ye kadar varlığını sürdürdü. Sonraları, düşen İnka İmparatorluğu'nu yeniden oluşturma girişimleri yapılsa da Amerika yerlilerinin yönettiği bir And medeniyeti bir daha asla İnkaların kadim görkemini geri kazanmak için yükselemeyecekti.

















































