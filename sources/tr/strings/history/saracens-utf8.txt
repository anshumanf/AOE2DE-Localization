<b>Sarazenler<b>

Sarazen ismi aslen modern Suriye'den Suudi Arabistan'a kadar uzanan bölgedeki göçebe çöl halkı için kullanılır. İsim, daha geniş bir kullanımla Orta Çağdaki tüm Araplar için kullanıldı. Bu çöl göçebeleri yedinci yüzyılda aniden ortaya çıkarak bir buçuk yüzyılda uzaklara yayılan bir imparatorluk kurdu. Fetihleri inanç ve yüksek moral ile körüklendi. Amaçları Muhammed peygamberin öğretilerini takip ederek gezegenin tümündeki dini ve siyasi durumu değiştirmekti.

613'de Muhammed peygamber, İslam adını verdiği yeni bir dinin vaazını veriyordu. Kendi şehri Mekke'de çoğunlukla görmezden gelindikten sonra Medine'ye çekildi, orada güçlü takipçiler edindi ve Mekke'ye taarruz edip onu almak üzere geri döndü. 632'deki ölümünün ardından öğretileri İslam'ın kutsal kitabı olan Kur'an'ı oluşturmak üzere toplandı. 634'de takipçileri cihada yani kutsal savaşa başladı. Beş yıl içinde Mısır, Filistin ve Suriye'ye yayıldılar. Yahudilere ve Hristiyanlara olan hoşgörüleri fetihlerini kolaylaştırdı çünkü bu insanlar Bizanslıların hükmü altında zulme uğramıştı.

Gelecek 60 yılda hem Kuzey Afrika'nın batısı hem de İran'ın doğusu İslam'a yenik düştü. Sekizinci yüzyılın başlarında Tanca'daki Sarazenler, İberya Yarımadasını işgal etti ve Roma'nın çöküşünden sonra orada kurulan Vizigot krallığını fethetti. Asya'da, Anadolu'yu Bizanslıların elinden aldılar ve kara ve denizden aynı anda bir saldırı ile Konstantinopolis'i ele geçirmeye çalıştılar. Şehrin büyük surları kara saldırısını engelledi ve Sarazen filosu denizde yenilgiye uğradı. Batıda, Frank Charles Martel, 732'de Poitiers'te modern Fransa'ya yapılan bir Sarazen işgalini durdurdu.

Batıda hayal kırıklığına uğrayan İslam kuvvetleri doğuya yöneldi. 750'ye kadar İndus Nehri'ni ve kuzeyi Hindistan üzerinden Orta Asya'nın içine, Çin sınırlarına kadar ele geçirmişlerdi.

656'da Müslüman dünyası iki grup arasındaki iç savaşa yenik düştü, Sünniler ve Şiiler. Bazı konularda aykırılığa düştüler, buna kimin halife olacağı ve Kur'an'ın yorumlanması da dâhildi. 60 yıllık savaşın sonucu İslam devletinin parçalanması, bazılarının Sünniler tarafından (İberya Yarımadası) bazılarının da Şiiler tarafından (Mısır ve modern Irak) yönetilmesiyle sonuçlandı. Bundan sonra yeni İslam devletleri bağımsız olarak hareket etti.

Orta Çağın başlarında Müslüman İspanya, Avrupa'nın en büyük devletlerinden biri olarak gelişti. Müslümanlar, Yahudiler ve Hristiyanlar birlikte nispeten bir uyum içinde yaşadılar ve bu çoklu etkilerden ortaya zengin bir kültür çıktı. Sanatta, mimaride ve eğitimde bir filizlenme vardı. Ancak 1000'e kadar, Müslüman İspanya savaş halindeki gruplara ayrılmıştı. Bu iç savaş, ortaya çıkan Kastilya ve Aragon devletleri tarafından yarımadanın yavaşça yeniden fethedilip, 1492'de nihai olarak tamamlanmasına olanak sağladı.

Anadolu ve Orta Doğu on birinci yüzyılın başlarında Müslüman Türkler tarafından fethedildi. Bizanslılardan gelen yardım çağrısına karşılık, Filistin'i Türklerin elinden geri almak üzere Avrupa'dan bir dizi Haçlı Seferi düzenlendi. Bölgedeki bağımsız Müslüman devletleri Filistin'i ve Doğu Akdeniz'i İlk Haçlı Seferine kaybetti. On ikinci yüzyılın son döneminde büyük Sarazen lideri Selahaddin Mısır'ı, Suriye'yi ve daha küçük devletleri bir araya getirmeyi başararak Kudüs'ü geri aldı.

Müslüman devletler, Orta Çağ'dan sonra uzun süre bağımsız kaldı ve sonunda Orta Doğu ve Kuzey Afrika'nın modern Arap ülkeleri olarak geliştiler. Ancak on beşinci ve on altıncı yüzyıllarda Avrupa ülkelerinin Asya'ya giden kendi ticaret yollarını açmasıyla ekonomileri düşüşe geçti.
















































