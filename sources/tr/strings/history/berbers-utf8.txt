<b>Berberiler<b>

Tarihi kaynaklar ve kitabeler Berberilerden ilk defa M.Ö. 8. yüzyılda bahsederken, arkeolojik kanıtlar onların M.Ö. 2000 civarında Kuzey Afrika'da belirgin olarak ortaya çıktıklarını söylüyor. Küçük bir azınlık yerleşik tarım yapmış olsa da, ilk Berberiler çoğunlukla kırsal göçebelerdi. Bu kabilelerin Kuzey Afrika'daki Kartaca ve Yunan kolonileriyle yakın bağı vardı. ''Berberi'' kelimesinin kendisi Kuzey Afrika ve batı Mısır'da yaşayan yerlileri tanımlamak için kullanılan bir Yunan teriminden türemiştir.

M.Ö. 3. ve 2. yüzyıllarda, bazı Libya-Berberi grupları klasik Numidya ve Moritanya krallıklarını kurdu. Bunlar kısa süre sonra, Kuzey Afrika'da kendi görkemli mirasını bırakmış olan Romalılara yenik düştü. Ancak M.S. 5. yüzyılda, Vandallar Romalı Kuzey Afrika'yı işgal etti ve Berberilerle ittifak kurarak fethetti.

Bizanslılar 6. yüzyılda Kuzey Afrika'ya birkaç sefer düzenleyerek bölge üzerinde belli belirsiz kontrol sağladı. Ancak, bir sonraki yüzyılda Aryan ve Donatist Hristiyanlık mezheplerine ettikleri zulüm, Berberilerin ve Bizanslı hükümdarlarının arasını açarak 7. yüzyılın ortalarında Kuzey Afrika'nın Müslüman Araplar tarafından işgal edilmesini nispeten kolaylaştırdı. Araplar yeni şehirler bularak (özellikle Kayrevan ve Tunus olmak üzere), yavaşça İslamı yayarak ve yerli Berberi kabilelerle ittifak kurarak fetihlerini sağlamlaştırdı.

711'de Tarık bin Ziyad ve Musa bin Nusayr altındaki Berberiler ve Araplardan oluşan bir ordu İberya'yı geçti, Vizigot kralı Roderic'i Guadalete Muharebesi'nde yenilgiye uğrattı ve hemen boyundurukları altına aldı. Ortaçağ Berberi orduları hafif zırhlı ama yıldırım kadar hızlı süvari ve deve kuvvetlerini kullanmalarıyla ünlüydü, özellikle kafalarının üzerlerinde bir mızrak taşıyan, hareketi ve becerikliliği onları çeşitli asker tiplerine karşı ölümcül kılan Genitourlar. Berberi atının saldırgan kişiliğiyle diğer atları korkutmasıyla adı çıkmıştır ki bu Berberi atlılara çatışma sırasında büyük avantaj sağlamıştır.

Bazı kısa sektelere rağmen, ortaçağda Kuzey Afrika ve İberya'daki Müslüman Berberi imparatorlukları yüzyıllar boyunca kültür ve ticaret merkezleri olarak gelişti. Granada'daki Alhambra, Cordoba'daki La Mezquita, Marakeş'teki Koutoubia Camii ve Rabat'taki Hassan Kulesi gibi etkileyici yapılar diktiklerinden, mimari mirasları da özellikle zengindir. Berberiler, özellikle altın olmak üzere, kazançlı Trans Sahra ticaret yollarından elde ettikleri ticari mallardan çokça yararlandılar ve ortaçağ Akdeniz ekonomisinde önemli rol oynadılar. Berberilerin denizcilik güçleri etkileyiciydi ve filoları yüzyıllarca güçlü ticari ve askeri varlıklar olmayı sürdürdü.

909'da, Kuzey Afrika'ya egemen olacak yeni bir güç doğdu: Fâtımî Devleti (909-1171). Fâtımî lider Ubeydullah, İmam, Halife ve Mehdi (İslam'da bir Mesih figürü) olduğunu iddia etti, ardından gelen bazı siyasi figürler tarafından da izlenecek bir gelenek başlattı. Ancak Fâtımîlerin doğuya ilerlerken yaptıkları aşırı genişleme onlara Mağrip'teki varlıklarına mal oldu ve Müslüman İspanya merkez otoritesindeki bir yıkım onun birkaç Taifaya ya da şehir devletine bölünmesine yol açtı.

Mağrip'in en belirgin şekilde Araplaştırılması 11. yüzyıldaki Hilâlî istilasıyla sağlanmıştır ve bu, bölgenin tarım ve ticaretini de büyük oranda etkilemiştir. Murâbıtlar (1040-1147), üstün seviyede askeri, siyasi, ekonomik ve dini düzenleme sunarak, Mağrip'e hükmetmek için yükseldi, Taifaları fethederek ve Hristiyan İspanyol krallıklarının askeri ilerlemesini durdurarak İberya'yı işgal etti. Muvahhidler (1121-1269) Murâbıtları takip etti ve 1195'te Alarcos Savaşı'nda, siyasi etkilerini büyük miktarda genişleterek, Kastilyalıları kati bir yenilgiye uğrattı. Murâbıtlar ve Muvahhidlerin altında, batı ortaçağ Müslüman dünyası siyasi ve kültürel refahın en üst noktasına erişti.

Hristiyan İspanyol krallıklar yavaşça Müslüman İberya'yı fethetmeye başladı. Bu, Gırnata Nasrid Emirliği'nin 1492'de bir araya gelen Kastilya-Aragon'a düşüşüyle sonuçlanan bir süreçti ve Osmanlı Türkleri, batıdaki Saadian (1549-1654) hanedanını modern Fas devletinin atası olarak bırakarak, 16. yüzyılda Mağrip'in çoğunluğunu fethetti.



































