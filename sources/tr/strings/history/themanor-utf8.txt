<b>Malikâne<b>

En yaygın tımar, malikâne adı verilen bir toprak mülküydü. Orta Çağ boyunca dokuz aile kendilerini beslemek için yiyecek üretmek ve bir başka iş yapan onuncu aileye yiyecek sağlamak için bir malikanede çalıştı. (Modern Birleşik Devletlerde, bu ilişki tam tersi yönde 100'e 1'dir.)

Tipik bir malikâne, tarlalar, kulübeler, çayırlar ve ağaçlık alanlarla çevrili büyük bir ev ya da kaleydi. Malikâne kendi kendini büyük ölçüde idare ederdi. Birkaç ürünün fazlalıkları, eksik olan ürünler için diğer malikânelerle takas edilirdi. Orta Çağ devam ederken şehir pazarları büyüdükçe, birkaç ürünün üretilmesi daha etkili olduğundan malikâneler belli alanlarda uzmanlaştılar. Örneğin bazı malikâneler peynir, domuz, şarap, tahıl ya da sebzeler üzerine uzmanlaştı.

Malikânenin lordu (mülk sahibi) ailesi, hizmetkarları ve hizmetlileriyle birlikte malikâneye ya da kaleye yerleşti. Hizmetliler, genellikle savunma sağlamak ve üst düzey bir lorda karşı feodal askeri gereklilikleri yerine getirmeye hazır olmak üzere elde bulunan şövalyeler ya da profesyonel askerlerdi. Malikâne ne kadar büyükse, hizmetlisi de o kadar çoktu.

Bir malikânenin nüfusu çoğunlukla köylülerden (asil ve profesyonel olmayanlar) oluştu. Irgatlar, lordun koruması karşılığında haftalarının yarısını onun topraklarında çalışarak harcayan esirlerdi. Her esir ailesi, malikânenin her tarlasında geçim kaynağı sağlayan birkaç sıraya sahipti. Esirler tam olarak köle değildi ancak özgür de değildiler. Evlenemez, işlerini değiştiremez ya da lordun izni olmadan malikâneden ayrılamazlardı. Ancak köleden farklı olarak, bir esirin bazı hakları vardı. Konumu kalıtsaldı ve ailesine miras kalırdı. Gerekliliklerini yerine getirdiği sürece toprağı elinden alınamazdı. Derebeyi ve lort arasındaki ilişki esir ve mülk sahibi arasındaki ilişkiyle karşılaştırılabilir gözükse de, Orta Çağ'da askeri hizmet sağlamaya yönelik onurlu bir sözleşme ile salt ağır işçilik arasında açık bir ayrım ortaya çıktı.

Orta Çağ ilerlerken çiftçilik teknolojisi esirlerin hayatını yavaşça değiştirdi. Yiyecek üretimi arttı ve fazlalıklar satılarak, esirlere özgürlüklerini satın alabilecek parayı sağladı. Dönemin sonuna kadar batı Avrupa'da çok az esir vardı.






















































