<b>Din<b>

Hacılar

Hristiyanlar Roma'ya, Santiago de Compostela'ya ve hatta Kudüs'e yaptıkları haclarla inançlarını ortaya koydu. Santiago de Compostela'yı ziyaret etmiş olan hacılar bir saygınlık sembolü olarak kıyafetlerinin üzerine kumaş deniz kabukları koydu.

Katedraller

On ikinci yüzyıl ve sonrasının refahı, git gide artan bir şekilde sanatta, özellikle mimaride ifade edildi. Orta Çağ mimarisinin kalıcı sembolü katedraldi. Tanrının insanlara bahşettiği nimetlere şükretmek adına muhteşem kilise binaları dikildi. Şehirler, cennete uzanan en ihtişamlı katedrali ve en ulu kuleyi dikmek için birbirleriyle yarıştılar. İnşa edilmesi neredeyse yüzyıl kadar sürüp bir servete mal olan katedraller, dönemin en büyük sermaye yatırımlarıydı.

Katedrallerin inşaat malzemesi çoğunlukla yangın tehlikesini en aza indirgeyen taştı. O zamanlarda çok az çelik bulunuyordu ve demir, eşi benzeri görülmemiş yükseklikteki büyük binaları desteklemek için fazla yumuşaktı. Mimarlar eski sorunlara yeni çözümler geliştirdi, sivri kemeri ve dayanma kemerini tasarlayarak ağırlık yükünü kavisli tavanlardan büyük taş desteklerin üstüne dağıttı. Yeni inşaat teknikleri büyük açık katedrallere, büyük pencerelere (çoğunlukla güzel mozaik camlardan yapılan) ve yüksek kulelere olanak sağladı. Fransızlar yeni katedrallere öncülük etti. Paris'teki Notre Dame'a 1163'te başlandı ve 72 yıl sonra bitirildi. Chartres'deki katedrale 1120'de başlandı ve inşaat sırasında iki kez yandıktan sonra 1224'te tamamlandı.

Katedraller, büyük bir yurttaşlık gururu ve saygınlık kaynağıydı. Hacılar ve yeni kilise müdavimleri, katedral şehrine yüksek gelirler sağladı. 




















































