<b>Keltler<b>

Keltler Kuzey Avrupa'nın antik yerel halkı ve 5000 yıl önceden kalan Stonehenge'in mimarlarıydı. Jül Sezar, Galya fethi sırasında onlarla savaşmıştı. Romalılar sonunda onlardan Britanya'nın çoğunu ve İberya Yarımadası'nı da aldı. Antik Roma İmparatorluğu'nun sonunda Keltler yalnızca kuzeybatı Fransa'nın ve İskoçya'nın bazı kısımlarını, İrlanda ve Galler'i işgal ettiler. Orta Çağ boyunca İskoçya'daki varlıklarını güçlendirip İngiltere'nin daha fazlasını alma girişimlerinde bulundular.

İrlandalılar Orta Çağın başlarında küçük gruplar olarak yaşadılar. 800'lerde dört eyalet, Leinster, Munster, Connacht ve Ulster "yüksek kralların" hükmünde iktidara yükseldi. Viking baskınları 795'te başladı ve sonrasında dokuzuncu yüzyılın ortalarında Viking yerleşimleri kuruldu. Bu yerleşimlerden en önemlisi Dublin'deydi. Brian Boru, yaklaşık 1000 yılında tüm İrlanda'nın ilk yüksek kralı oldu. 1014'te, Brian Boru öldürülmesine rağmen İrlandalılar Clontarf'ta Dublin'in Danimarkalılarını mağlup etti.

Scotti adındaki bir İrlanda kabilesi Orta Çağın başlarında, şu anda İskoçya'nın güneyi olan bölgeyi istila ederek oraya kalıcı olarak yerleşip bölgeye ismini verdi. Güneydeki Romalılara sataşan yerli Piktleri geri püskürtüp sindirdiler. İskoç krallığı günümüzdeki şeklini on birinci yüzyılda aldı fakat İngilizlerin dikkatini çekti. İskoçlar, Fransa ile gelecek yüzyıllar boyunca diplomasilerinin temeli olan "eski ittifak" ile cevap verdiler. İngiltere kralı I. Edward (Longshanks veya "İskoçların çekici") İskoçya'yı 1296'da topraklarına kattı.

William Wallace (Cesur yürek) İskoçya'da bir ayaklanma başlatarak 1297'de Stirling Köprüsü Muharebesi'nde fiilen bağımsızlık kazandı. Sonraki yıl Falkirk'te yenilen Wallace ihanete uğrayıp, ele geçirilip 1305'te idam edilene dek bir gerilla savaşı yürüttü. Robert Bruce baş düşmanını öldürdükten sonra kendini İskoçya'nın kralı ilan etti. 1314'te Bannockburn savaşını kazanarak İngilizleri defetti. İngiltere kralı III. Edward 1328'de İskoçya'nın bağımsızlığını kabul etti, ancak İskoçlar ve İngilizler arasındaki savaş birkaç yüzyıl daha devam etti. İki ülkenin krallıkları Orta Çağ sona erdikten çok sonra, 1603'te birleşti.

Galler'deki hiçbir prens ülkeyi birleştirebilecek kadar güçlü olamadı. On üçüncü yüzyılın sonlarında I. Edward, Galler'deki en güçlü prensliklerden biri olan Gwynedd hükümetinin yönetimini ele geçirdi. Galler'de beş büyük kale inşaatını başlatarak ülkeyi etkili bir şekilde İngiliz yönetimi altına soktu.





















































