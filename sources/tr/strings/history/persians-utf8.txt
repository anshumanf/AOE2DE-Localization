<b>Persler<b>

Pers İmparatorluğu, Orta Çağ başladığında yüzyıllardır varlığını sürdürüyordu. M.Ö. dördüncü yüzyılda İskender'in fethi ve sonraki yüzyıllarda hükümdarlığının çöküşünden sonra Pers İmparatorluğu yeniden kuruldu. Persler M.S. üçüncü yüzyıldan beri Romalılarla savaşmaktaydı.

Pers İmparatorluğu, Mezopotamya'dan Hindistan'a ve Hazar Denizi'nden Basra Körfezi'ne uzanarak Irak, İran ve Afganistan modern uluslarını çevreliyordu. Modern Suriye, Türkiye, Filistin, İsrail ve Arabistan'ın kontrolü için Romalılarla ve daha sonra da Bizanslılarla savaştılar. Pers İmparatorluğu'nun başkenti bugün Bağdat adı verilen Tizpon'du.

Üçüncü ve dördüncü yüzyıllarda Romalılar, Persleri kontrol altına almak için birkaç girişimde bulundu. 364 yılında iki imparatorluk arasında Perslerin güçlerini doğu ve kuzeye yoğunlaştırmalarını sağlayan bir barış antlaşması imzalandı. Altıncı yüzyıldan itibaren Persler; Suriye, Filistin, Mısır ve modern Türkiye sınırlarındaki Bizans İmparatorluğu'na saldırmaya başladı. İki güç arasındaki savaş çekişmeli bir şekilde sürdü. 626 yılında Persler, Bizans'ı kuşattı ama kuşatma başarısız oldu. Sonraki yıl ise Bizanslılar Pers İmparatorluğu'nu istila etmeyi başardı. İki yorgun imparatorluk arasında 628 yılında barış ilan edildi.

Persler yedinci yüzyılda Müslüman Arapların öfkesine hazırlıklı değildi. Pers İmparatorluğu'nun Sasani hanedanlığı 636 yılındaki savaşta son buldu. Perslerin Konstantinopolis ile kıyaslanabilecek bir başkent savunmaları yoktu. Pers İmparatorluğu'nun Müslümanlar tarafından fethi 651 yılında tamamlandı.
























































