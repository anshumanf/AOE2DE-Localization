<b>Menzilli Silahlar<b>

Orta Çağ boyunca çeşitli türlerdeki yaylar savaşta önemli rol oynadı. Savaş alanlarında ve kuşatmalar esnasında bireysel hedeflere karşı doğrudan atış silahları olarak kullanıldı. Bazı durumlarda alan atışı silahları olarak kullanıldı.

Menzil ateşi askerlerin uzak bir mesafeden zayiat verebilmesini sağladı. Okçular, zayiat vermek ve meydan muharebesinden önce kayıplara neden olarak düşmanın moralini bozmak için hafif birlikler olarak kullanıldı. Düşman kuvveti zayıflatılabilir ya da sarsılabilirse, meydan kavgasını kazanma şansı arttırılırdı.

Yaylar

Orta Çağda kullanılan yaylar kısa yay, bileşik yay ve uzun yay dâhil çeşitli türlerden oluştu. Kısa yay yaklaşık bir metre uzunluğundaydı, yapması ve kullanması oldukça kolaydı. Büyük çapta kullanıldı ve karşılaşılan en yaygın yaydı. Ortalama menzile, güce ve isabete sahipti ve etkili kullanım için oldukça fazla deneyim ve eğitim gerektirirdi.

Bileşik yay Asya kökenliydi. Tahta veya kemik şeritlerin birbirlerine bağlanarak birleştirilmesiyle yapılıyordu. Levha kaplama, daha güçlü bir yay ortaya çıkardı ama bu normal yaydan daha fazla güç ve eğitim gerektirdi. Nispeten daha kısa olan bu yay atlı okçuların, özellikle Moğollar ve Asya'daki diğer atlı halkın tercihiydi. Üretim sırasında bir çeşit bileşik yay, uçlarından öne doğru kıvrıldı (buharla ve katmanları bükme yoluyla). Bu geriye eğimli yay daha fazla güç üretti ve daha yüksek derecede güç ve beceri gerektirdi.

Uzun yay Galler'de ortaya çıktı ve İngiltere'ye yayıldı. Genellikle porsuk ağacından tek bir tahta parçasıyla yapılan 180 santimetrelik bir yaydı. Uzun yay 90 santimetrelik bir ok atardı. Bunlar piyadelere karşı kullanılmak için geniş uçlarla (deri zırhı delmek ve yaralamak için), zırhlı askerlere karşı kullanılmak için dar uçlarla (zincir ya da plaka zırhı delmek için) donatıldı. Uzun yayla atış yapmak için kapsamlı eğitim ve alıştırma gerekirdi; silahla deneyimi olan askerler bir dakikada iyi nişanlanmış altı atış yapabilirdi. Uzun yayların uzun bir menzili vardı ve oldukça güçlülerdi. Orta Çağda deneyimli uzun yay okçularından oluşan birlikler birçok savaş alanında yıkıcı bir kuvvetti. Bireysel nişanlanan atışlar yapabilir ya da bir bölgeye yaylım ateşi yağdırabilirlerdi.

İngilizler ülkede okçuluk turnuvalarını finanse ederek uzun yay kullanımını teşvik etti. Pazar günleri diğer tüm sporlar yasaklandı. Bu durum, askere alabilecekleri deneyimli yay okçularından oluşan büyük bir havuz yarattı. Her İngiliz eyaleti, kanun gereğince her yıl belirli bir sayıda okçu tedarik etmek zorundaydı. Genelde başvuru sıkıntısı yoktu çünkü askerlerin ödemeleri diğer işlere oranla oldukça iyiydi.

Arbaletler

Arbalet eski Çin'de biliniyordu ancak Avrupa'da 900 civarında yeniden icat edilmiş gibi görünüyor. İyi menzile sahipti ve çoğu yaydan daha güçlüydü ancak yüklemesi çok daha fazla sürüyordu. Ortalama bir arbaletçi dakikada 2 atış yapabilirdi.

Arbaletin yayı yatay olarak yerleşmişti ve gerilmiş yay kirişini salan bir tetikle ateşleniyordu. Yüklemek için silahın ön kısmı yere doğrultulurdu ve ayakla sabitlenirdi. Yay her iki elle ya da manivela yardımıyla yukarı ve geriye çekilirdi. Arbalet tipik bir oktan çok daha kısa olan bir tatar oku, ya da kısa ok atıyordu. Kısa ok, havada dengede durması için kanatlara (tüylere) ve keskin bir metal uca sahipti.

Arbaletçiler genellikle, yükleme yaparken korunmak için savaşa bir pavise kalkan taşıdılar. Bu, tahta desteklerin eklendiği uzun bir kalkandı. Bir arbaletçi kuvveti, bu kalkanlardan bir duvar oluşturup yükleme yapmak için duvarın arkasında eğilirdi. Atış yaparlarken kalkan duvarının üstünde sadece arbaletleri ve miğferleri görünürdü. Benzer bir uzun yay okçusu kuvvetine karşı açıkta savaşmaya zorlandıklarında, çoğunlukla çekilmek zorunda bırakıldılar.

Arbalet ölümcül bir silahtı ve kullanması çok az bir eğitim gerektirdiği için bu basit sebepten dolayı çok popülerdi. Nispeten acemi askerler bir arbaletle kısa sürede uzmanlaşabilirdi ve iyi nişanlanmış bir atış, ömrünü çarpışma eğitimi alarak harcayan zırhlı bir şövalyeyi öldürebilirdi. Arbalet çok az yetenek gerektirdiğinden, bazı çevrelerde (başlıca şövalyelerin bulunduğu) adaletsiz olarak görüldü. İngiliz Aslan Yürek I. Richard arbalet oklarıyla iki kez yaralandı. İkincisi ölümcüldü. Böylesi büyük adamların rütbesiz askerler ya da daha beterleri tarafından kolayca öldürülmesi fikri asilleri dehşete düşürüyordu. Yirminci yüzyılda bir papa, arbaleti insanlık dışı olduğu için yasaklamaya çalıştı.








































