<b>Aztekler<b>

Meksika'nın kalabalık ve tarımsal açıdan toprakları zengin merkez vadisinin siyasi kontrolü 1100'den sonra karışık hale geldi. Giderek hükmeden en büyük güç, muhtemelen vadiye göç edip büyük merkez gölün kıyısında küçük bir kasabaya yerleşen kuzeyli bir kabile olan Azteklerdi. Onlar, savaşçıların becerilerini diğer tüm becerilerin üstünde tutan bir toplumdu ve verdikleri bu önem onlara bölgedeki düşman kabilelere karşı bir avantaj sağladı. 15. yüzyılın sonuna doğru, Aztekler düşmanlardan haraç toplayan askeri bir imparatorluk olarak Meksika'nın merkezinin tümünü kontrol etti.

Aztek kültürü kendinden öncekilerin deneyimlerini kullandı ve pek fazla icat yapmadı. Büyük bir nüfusu destekleyen gelişmiş bir tarımları vardı. Görkemli tasarımlarla çok büyük binalar inşa ettiler ve birçok sanat alanında geliştiler. Becerikli metal ustalarıydılar ama hiç demirleri yoktu. Uygun koşum hayvanı eksikliğinden, tekerleğin hareket ettirici gücünü kullanmadılar.

Aztek kültürünün kendine özgü özelliklerinden birisi de kurban vermeye düşkünlüktü. Aztek efsaneleri, Güneşin her gün doğacak kadar kudretli olması için, onu insan kanıyla beslemeyi emretti. İnsan kurban etme büyük oranda gerçekleşiyordu; tek bir günde birkaç bin kurban alışılmamış değildi. Kurbanların genellikle kafası kesildi ya da derisi yüzüldü ve diri diri kalpleri çıkarıldı. Kurban etmeler güneşe yakın olmak için uzun piramitlerin tepesinde gerçekleşti ve kan basamaklardan aşağıya aktı. Aztek ekonomisi başlıca mısıra (ya da darıya) dayansa da, insanlar mahsulatın düzenli olarak kurban kanı akıtılmasına bağlı olduğuna inandı.

Sonu gelmeyen kurban etme talebi Azteklerin uydu kentlerdeki gevşek kontrolü hoş karşılaması demekti, çünkü sık gerçekleşen isyanlar yeni kurbanlar yakalamak için fırsatlar sundu. Barış zamanlarında, ''halat savaşları'' cesaret ve savaşçı becerilerini yarıştırmak için ve kurbanlar yakalama amacıyla şiddetle düzenlendi. Öldürmek yerine sakatlayıp sersemletmek için tahta sopalarla savaştılar. Öldürmek için savaştıklarında sopalara obsidyen bıçakları çakılırdı.

Muazzam tarım ve sanatlarına rağmen, geçmişe bakıldığında Aztekler zayıflayan bir toplum olarak görünüyor. Arkalarında kayda değer teknoloji, inanç fikirleri ya da siyasi teoriler bırakmadılar. Medeniyetleri 16. yüzyılın başlarında İspanyolların gelişiyle aniden sona erdirildi. İlk tüccarlardan geçen Avrupalı hastalığıyla zaten yıkıma uğramışken, çelik silahlar, tabancalar kuşanmış birkaç at süren küçük bir İspanyol ordusuna yenik düştüler. Azteklerin acımasızlığı, İspanyolların Meksika'daki Aztek olmayanlarla ittifak kurmasını kolaylaştırarak düşüşlerine katkıda bulundu.









































