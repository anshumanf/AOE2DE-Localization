<b>Hintler<b>

Hintlerin tarihi Bronz Çağ'da, İndus ya da Harappa medeniyeti adı verilen ilk medeniyet M.Ö. dördüncü milenyumda zengin İndus vadisinde ortaya çıktığında başladı. Bu erken dönemde, Hint kültürünün temelleri kast sistemi ve Vedalar'ın girişiyle çoktan atılmıştı. Vedalar, en eski Sanskrit metinlerinin bir derlemesidir ve tarihi boyunca düzinelerce Hint siyasal kişisini ve dinini etkisi altında bırakmıştır.

Büyük Maurya İmparatorluğu'nun (322 - M.S. 185) çöküşünden sonra Hindistan, orta çağ döneminin sonuna kadar yeniden tek bir hükümdarlık altında toplanmadı. Bunun yerine, bazılarının diğerlerinden daha başarılı olduğu siyasi kişilerin süregelen gelişi güzel değişimi görüldü: 

Gupta İmparatorluğu (M.S. 320-600) kuzey Hindistan'ı fetih ve siyasi evliliklerle yeniden birleştirebilmişti. Güçlü hükümdarlığı sayesinde imparatorluk huzur ve refah içindeydi ve bu, karşılığında büyük kültürel gelişme sağladı: bu dönem sırasında edebiyat, bilim ve mimari yeni doruklara ulaştı ve bu yüzden çoğunlukla Altın Çağ adını aldı. İçsel unsurlar, Ak Hun baskınları ve Orta Asya ticaretinin bozulması Gupta İmparatorluğu'nun nihai parçalanmasıyla sonuçlandı.

8. ve 10. yüzyıllarda üç büyük imparatorluk, ekonomik açıdan değerli Ganj Ovası'nın kontrolünü sağlamak için yarıştı. Tripartite Mücadelesi olarak bilinen bu karışıklık çoğunlukla Kannauj şehri etrafında gerçekleşti. Kuzeybatıdan Gurjara-Pratihara İmparatorluğu (550-1036), kuzeydoğudan Pala İmparatorluğu (750-1174) ve güneyden Rashtrakuta İmparatorluğu (753-982) hak iddia etti. İki yüzyıl boyunca Kannauj düzenli olarak el değiştirdi ama sonunda hiç kimse muzaffer olmadı: aralıksız savaş kralların iç siyaset ve ekonomilerini ihmal etmelerine yol açtı. Kısa süre sonra, üç imparatorluktaki tımarcıların hepsi bağımsızlıklarını ilan etmeye başladı. 

10. yüzyıldan 13. yüzyıla kadar gücünü koruyabilen en başarılı hanedanlık muhtemelen güney Hindistan'daki Cholalar'dı. Chola İmparatorluğu yalnızca güneye hükmetmekle kalmadı; denizaşırı bölgeleri fethederek Hindistan'ın deniz sınırlarını aşıp Arabistan ve Çin ile ticaret yapan pek azından biriydi. Bu deniz politikası Cholaları Orta Asya'da etkili olmalarını sağladı. Cholalar ayrıca sanatın patronları olarak da nam salmışlardı: Kral I. Rajaraja dünyadaki en büyük Hint tapınaklarından biri olan Brihadeeswarar Tapınağı'nı inşa ettirirken, Chola heykellerinin güzelliğinin eşi benzeri yoktu. 

Bu siyasi oluşumların uzun süreli yükseliş ve çöküşleri Hindistan'ı farklı kültürlerin buluşma noktası hâline getirdi. Eski Hinduizm'in baskın dini esaslarına rağmen Budizm ve Cainizm çoğu kez bir krallıkta bulunabilirdi. Ne var ki orta çağ dönemi sırasında dördüncü bir din meydana çıktı: İslam, Hindistan'da 7. yüzyılda ortaya çıktı ve 12. yüzyılda Orta Asya'daki siyasi mücadelelerin Türkleri, kuzey Hindistan'a gitmek zorunda bıraktığında güç oyununa katıldı. Bu fetihlerden dolayı 1206'da Delhi Sultanlığı ortaya çıktı. Güçlerinin doruk noktasındaki sultanlar, Moğol saldırılarına başarıyla direnebilen pek az varlıktan biri olarak Kuzey ve Orta Hindistan'a hükmetti. 300 yıl ve beş hanedanlık boyunca Saltanat önemli bir güç, bir saygınlık sembolü ve tasavvur edilemez bir zenginlik kaynağı olarak görüldü. 1526'da Hindistan, Maurya İmparatorluğu'ndan beri onu ilk kez tek bir hükümdarlık altında birleştiren ve orta çağ döneminin sonuna işaret eden, yeni bir Türk gücü olan Babürler tarafından fethedildi.



















































