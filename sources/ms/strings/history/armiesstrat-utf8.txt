<b>Strategi<b>

Strategi tentera zaman pertengahan lebih mementingkan kawalan dasar ekonomi untuk kekayaan dan, dengan itu, keupayaan untuk mengerahkan tentera di medan perang. Pada permulaan zaman itu, ini bermakna menjarah atau mempertahankan kawasan luar bandar kerana semua kekayaan datang daripada ladang dan padang rumput. Apabila zaman ini semakin berkembang, kota menjadi titik kawalan yang penting sebagai pusat kekayaan daripada hasil perdagangan dan pembuatan.

Mempertahankan dan menawan kastil merupakan kunci utama peperangan kerana ia mempertahankan tanah ladang. Pahlawan yang menetap di kastil mengawal kawasan kejiranan. Semakin kota berkembang, semakin dikubukan juga kota-kota tersebut. Mempertahan dan menawan kota beransur-ansur menjadi lebih penting daripada merebut kastil.

Tentera lapangan melaksanakan taktik untuk menawan kubu penting dan menjarah kawasan luar bandar, atau mencegah musuh daripada melakukan kempen sedemikian. Pertarungan sengit berlaku bagi menghentikan kemusnahan akibat serangan musuh. Sebagai contoh, Pertempuran Hasting pada tahun 1066, dilawan oleh orang Anglo-Saxon untuk menghentikan serangan orang Norman. Orang Anglo-Saxon kalah dan orang Norman yang diketuai William menghabiskan masa beberapa tahun seterusnya mengukuhkan kawalan terhadap England melalui kempen penaklukan. Pertempuran Lechfield pada tahun 955 berlaku antara orang Jerman dan orang Magyar iaitu penyerang dari Timur. Kemenangan muktamad orang Jerman yang diketuai Otto I telah mengakhiri serangan orang Magyar. Kekalahan orang Moor pada tahun 732 pada tangan Charles Martel telah mengakhiri serangan dan peluasan kuasa dari Sepanyol oleh orang Islam.

Pertempuran CrÃ©cy, Poitiers dan Agincourt, semuanya berlaku semasa Perang Seratus Tahun antara orang Inggeris dan orang Perancis, dan semuanya merupakan usaha orang Perancis untuk menghentikan serangan oleh orang Inggeris. Orang Perancis tewas dalam ketiga-tiga pertempuran dan serangan orang Inggeris diteruskan. Walau bagaimanapun, dalam kes ini serangan tersebut tidak mewujudkan kawalan tetap untuk orang Inggeris dan akhirnya orang Perancis menang peperangan tersebut.

Perang Salib merupakan cubaan untuk menawan dan mempertahankan tempat strategik utama di Tanah Suci yang boleh mengekalkan kawalan terhadap kawasan tersebut. Pertarungan dalam perang Salibi berlaku untuk mematahkan kawalan daripada satu pihak atau yang lain. Kejayaan di Hattin pada tahun 1187 oleh orang Saracen diketuai Saladin telah membolehkan tawanan semula Jerusalem.

